Πώς δεσμεύουμε μια Εικονική Αίθουσα (Zoom)
===========================================

Οι "Εικονικές Αίθουσες Zoom" είναι zoom links, επαναλαμβανόμενα (recurrent)
μέχρι κάποια ημερομηνία. Το καθένα από αυτά αντιστοιχεί σε μία ημέρα λειτουργίας
από τις 9πμ έως τις 9μμ. Τα ονόματα των "αιθουσών" αποτελούνται από το όνομα
της ημέρας στην οποία αντιστοιχούν και ένα διακριτικό για τα διάφορα links της
ίδιας ημέρας (Α1, Α2, ...). Αυτή τη στιγμή, στο σύστημα των δεσμεύσεων έχουν
εισαχθεί οι "αίθουσες" Α1 και Α2 για κάθε ημέρα της εβδομάδας (Κυριακή και Σάββατο έχουν μόνο Α1).
Σε περίπτωση που κάποια ημέρα και ώρα δε βρίσκετε ελεύθερη αίθουσα και δεν μπορείτε
να μετακινήσετε την τηλεδιάσκεψή σας, επικοινωνήστε με τη διαχείριση του συστήματος
υποβάλοντας σχετικό αίτημα στο https://techsupport.math.uoc.gr

Οι "αίθουσες" είναι ανοιχτά links, δηλαδή σαν ξεκλείδωτες φυσικές (3d) αίθουσες.
Αν κάποιος χρειάζεται το `hostkey <https://support.zoom.us/hc/en-us/articles/205172555-Using-your-host-key>`_ μιας αίθουσας, μπορεί να το βρει στη
σελίδα https://techsupport.math.uoc.gr/zoom, όπου η πρόσβαση γίνεται
με ιδρυματικά στοιχεία (μόνο για διδάσκοντες και προσωπικό). Σημειώνεται ότι τα hostkey τροποποιούνται από καιρού εις καιρόν.


Σε κάθε περίπτωση, η δέσμευσή σας πρέπει να γίνεται έγκαιρα. Διαφορετικά  μη διαχειρίσιμα
προβλήματα της τελευταίας στιγμής μπορούν να ανατρέψουν τον προγραμματισμό σας (ο κ. Murphy είναι άκαρδος).

Για να δεσμεύσουμε, λοιπόν, μία Εικονική Αίθουσα, αρχικά εισερχόμαστε, με τα ιδρυματικά μας στοιχεία,
στη σελίδα https://techsupport.math.uoc.gr.

Στη συνέχεια έχουμε τρεις τρόπους για να κάνουμε τη δέσμευση.


1ος Τρόπος: Επιλέγουμε αίθουσα και τη δεσμεύουμε
---------------------------------------------------

#. Επιλέγουμε αριστερά "Reservations".
#. Επιλέγουμε μία Εικονική Αίθουσα για την ημέρα που μας ενδιαφέρει.
#. Πατάμε "Book" και κάνουμε τη δέσμευση καταγράφοντας και την αιτιολογία της δέσμευσης.
#. Ορίζουμε ημερομηνία και ώρα έναρξης.
#. Ορίζουμε τη διάρκεια της τηλεδιάσκεψης.
#. Ορίζουμε τυχόν επανάληψη της δέσμευσης
#. Καταγράφουμε την αιτιολογία της δέσμευσης
   


2ος Τρόπος: Επιλέγουμε ημέρα/ώρα
-----------------------------------

#. Πατάμε "View the calendar to see all items".
#. Πατάμε στην ημερομηνία που μας ενδιαφέρει.
#. Επιλέγουμε: Item --> Devices [#f1]_  και κατόπιν την Εικονική Αίθουσα για την ημέρα που μας ενδιαφέρει.
#. Ορίζουμε ημερομηνία και ώρα έναρξης.
#. Ορίζουμε τη διάρκεια της τηλεδιάσκεψης.
#. Ορίζουμε τυχόν επανάληψη της δέσμευσης
#. Καταγράφουμε την αιτιολογία της δέσμευσης


3ος Τρόπος: Αναζήτηση ελεύθερης "Αίθουσας" για συγκεκριμένη ημέρα/ώρα
-----------------------------------------------------------------------

#. Πατάμε "Find a free item in a specific period"
#. Ορίζουμε την ημερομηνία και ώρα έναρξης.
#. Ορίζουμε τη διάρκεια της τηλεδιάσκεψης.
#. Στο "Item Type" επιλέγουμε "Εικονική Αίθουσα Zoom".
#. Από τις διαθέσιμες ελεύθερες αίθουσες επιλέγουμε αυτή που σχετίζεται με την ημέρα που μας ενδιαφέρει.


.. [#f1] Οι εικονικές αίθουσες είναι κι αυτές μηχανές.
